Il TreeDEM Ã¨ il sottoprotocollo che permette ai partecipanti di un gruppo di scambiare messaggi garantendo forward security. Per farlo utilizza una chiave di gruppo  che viene fornita dal TreeKEM. Dato un epoch secret, il protocollo TreeDEM deriva le chiavi di cifratura dei messaggi per ogni membro del gruppo corrente e specifica come queste vengono utilizzate per inviare e ricevere messaggi di applicazione, messaggi di handshake (contenenti proposte e commit di TreeKEM) e messaggi di benvenuto per i nuovi membri. Descriviamo brevemente come TreeDEM autentica e cripta i messaggi applicativi. Ogni messaggio applicativo viene serializzato in una stringa di bit insieme a metadati che indicano il gruppo, l'epoca e il mittente. Questa stringa di bit viene quindi firmata con la chiave di firma del mittente (riusciamo ad autenticare il mittente del messagio) e successivamente viene creato un tag sfruttando una funzione MAC usando come chiave quella derivata dall'attuale segreto epocale. Il messaggio serializzato, la sua firma e il MAC vengono quindi crittografati con uno schema di crittografia autenticata (AEAD) utilizzando la chiave di crittografia del messaggio corrente del mittente.